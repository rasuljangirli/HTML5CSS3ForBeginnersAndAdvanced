## HTML5 CSS3 başlanğıc səviyyədən irəli səviyyəyə qədər
Medium hesabımda məqalələrimlə tanış olmaq üçün [klikləyin](https://medium.com/@rasuljangirli).

Burada olan proyektlərdən ilhamlanaraq HTML və CSS yazan dostlar öz proyektlərini yaza, eyni zamanda HTML və CSS-in dərinlikləri ilə tanış ola bilərlər. Repoda olan bəzi proyektlərdə əlavə olaraq JavaScript, Bootstrap, Sass, ikonlar, Google Fonts və s. istifadə edilmişdir. Bu repoda sadəcə HTML CSS və onlara yaxın texnologiyalar istifadə edildiyi üçün kopyala yapışdır məntiqindən istifadə edilmişdir. Təbii ki gündəlik həyatda iş mühitində bu yol müsbət deyil. Lakin öyrənmə prosesində və ya statik olan veb saytlar üçün kopyala yapışdır məntiqi uyğundur. Çünki bir data alış verişi olmadığı üçün səhivələrin statik olmasında problem yoxdur. Əlbətdə dinamik səhivələrlə daha çox çalışılır lakin qeyd etdiyim kimi öyrənmə prosesində bunu çoxda düşünməyə gərək yoxdur. Önəmli olan bu texnologiyalardan istifadə edərək müəyyən kodlar yaza bilməkdir.

*QEYD: Əvvəllər bu proyektlər ayrı-ayrı repolarda idi, bu səbəbdən repoların sayı çox idi və qarışıqlıq yaradırdı. Buna görə də bütün proyektləri bir repo altında toplamağa qərar verdim.*

### PROYEKTLƏR HAQQINDA MƏLUMAT:

* ### HOTEL SITE - filename: hotelSite 

  Burada HTML5 və CSS3 istifadə edilərək sadə bir sayt hazırlanmışdır. Bu proyekt əsasən **FlexBox** və onun xüsusiyyətlərini mənimsəmək üçün əlverişlidir. FlexBox-un `flex-direction`, `flex-wrap`, `justify-content`, `align-items`, `align-self`, `grow`, `shrink`, `basis`, `align-content`, `gaps`, `flex margin` kimi xüsusiyyətlərindən istifadə edilmişdir.

* ### SPORT SİTE - filename: sportSite

  Bu proyekt FlexBox ilə yanaşı **CSS Grid** istifadə edir. **CSS Grid** daha çox ümumi səhifə dizaynında istifadə olunur və bu yönü ilə FlexBox-dan fərqlənir. Proyekt **responsive** dizayn edilmişdir. CSS-də rəng seçimlərinin idarə edilməsi üçün `:root` və `var()` dəyişənlərindən istifadə edilmişdir. Bu layihə, artıq bir neçə addım irəliləmiş istifadəçilər üçün faydalı bir nümunədir. Eyni zamanda fərdiləşdirilmiş kitabxana şəklində xüsusi `class`lar hazırlanmışdır ki, bu da gələcək proyektlər üçün əlverişlidir. Ana səhifədə menyu hissəsində fərqli seçimlər var, lakin test üçün yalnız **home** bölməsi işlənmişdir. Layihəni genişləndirmək üçün onu pull edərək digər səhifələri işləyə bilərsiniz.

* ### FREELANCER SİTE - filename: freelancerSite_SassandLess

  Bu proyektdə HTML5, CSS3  qismən JavaScript və SCSS-dən istifadə edilmişdir (Əgər başlanğıc səviyyədəsinizsə, JavaScript hissəsinə çox diqqət etməyə bilərsiniz). Proyektə kənardan əlavələr edildiyi üçün `package.json` faylı əlavə olunmuşdur və içərisində istifadə edilən texnologiyaları görə bilərsiniz. **JavaScript**, yalnız ana səhifədə istifadə edilmişdir və hazır kod olaraq əlavə edilmişdir. Ümumilikdə bu, geniş bir layihədir və burada olan kodları incələyərək öz layihələrinizi daha da inkişaf etdirə bilərsiniz.

* ### MOVIEAPP - filename: movieapp

  Bu proyekt HTML5, CSS3 və digər texnologiyalardan istifadə edir. Layihə **responsive** deyil, lakin onu pull edərək responsive dizayn edə bilərsiniz. Bu, responsive dizaynı öyrənmək istəyənlər üçün yaxşı bir məşq ola bilər.

* ### BOOTSTRAP SITE ONE - filename: bootstrapSite_one

Bu proyekt əsasən HTML CSS bootstrap köməkliyi ilə hazırlanmışdır. 3 səhivədən ibarət bir proyektdir. Səhivələrin hər birində fərqli, bir birinin bənzəri olmayan dizaynlar mövcuddur ki, bu kodları təkrar işləmək istəyən şəxslərin daha möhkəm biliklərə sahib olmasına zəmin yaradır. Eyni zamanda proyktdə Əlaqə səhivəsində form və məkan məlumatları göstərilmişdir. Ümumilikdə çox böyük proyekt olmasada içərisində bootstrap daha çox istifadə edilmişdir və bootsrap bilgisinin möhkəmlənməsinə dəstək verə biləcək bir proyektdir.

---

Medium hesabımda məqalələrimlə tanış olmaq üçün [klikləyin](https://medium.com/@rasuljangirli).
