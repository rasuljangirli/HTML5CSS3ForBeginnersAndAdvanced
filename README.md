## HTML5 CSS3 başlanğıc səviyyədən irəli səviyyəyə qədər
Medium hesabımda məqalələrimlə tanış olmaq üçün [klikləyin](https://medium.com/@rasuljangirli).

Burada olan proyektlərdən ilhamlanaraq HTML və CSS yazan dostlar öz proyektlərini yaza, eyni zamanda HTML və CSS-in dərinlikləri ilə tanış ola bilərlər. Repoda olan bəzi proyektlərdə əlavə olaraq JavaScript, Bootstrap, Sass, ikonlar, Google Fonts və s. istifadə edilmişdir. Bu repoda sadəcə HTML CSS və onlara yaxın texnologiyalar istifadə edildiyi üçün kopyala yapışdır məntiqindən istifadə edilmişdir. Təbii ki gündəlik həyatda iş mühitində bu yol müsbət deyil. Lakin öyrənmə prosesində və ya statik olan veb saytlar üçün kopyala yapışdır məntiqi uyğundur. Çünki bir data alış verişi olmadığı üçün səhivələrin statik olmasında problem yoxdur. Əlbətdə dinamik səhivələrlə daha çox çalışılır lakin qeyd etdiyim kimi öyrənmə prosesində bunu çoxda düşünməyə gərək yoxdur. Önəmli olan bu texnologiyalardan istifadə edərək müəyyən kodlar yaza bilməkdir.

*QEYD: Əvvəllər bu proyektlər ayrı-ayrı repolarda idi, bu səbəbdən repoların sayı çox idi və qarışıqlıq yaradırdı. Buna görə də bütün proyektləri bir repo altında toplamağa qərar verdim.*

### PROYEKTLƏR HAQQINDA MƏLUMAT:

* ### SPORT SİTE - filename: sportSite

  Bu proyektdə FlexBox ilə yanaşı **CSS Grid** istifadə edilir. **CSS Grid** daha çox ümumi səhifə dizaynında istifadə olunur və bu yönü ilə FlexBox-dan fərqlənir. Proyekt **responsive** dizayn edilmişdir. CSS-də rəng seçimlərinin idarə edilməsi üçün `:root` və `var()` dəyişənlərindən istifadə edilmişdir. Bu layihə, artıq bir neçə addım irəliləmiş istifadəçilər üçün faydalı bir nümunədir. Eyni zamanda fərdiləşdirilmiş kitabxana şəklində xüsusi `class`lar hazırlanmışdır ki, bu da gələcək proyektlər üçün əlverişlidir. Ana səhifədə menyu hissəsində fərqli seçimlər var, lakin test üçün yalnız **home** bölməsi işlənmişdir. Layihəni genişləndirmək üçün onu pull edərək digər səhifələri işləyə bilərsiniz.


* ### MOVIEAPP - filename: movieapp

  Bu proyekt HTML5, CSS3 və digər texnologiyalardan istifadə edir. Layihə **responsive** deyil, lakin onu pull edərək responsive dizayn edə bilərsiniz. Bu, responsive dizaynı öyrənmək istəyənlər üçün yaxşı bir məşq ola bilər.


* ### HOTEL SITE - filename: hotelSite 

  Burada HTML5 və CSS3 istifadə edilərək sadə bir sayt hazırlanmışdır. Bu proyekt əsasən **FlexBox** və onun xüsusiyyətlərini mənimsəmək üçün əlverişlidir. FlexBox-un `flex-direction`, `flex-wrap`, `justify-content`, `align-items`, `align-self`, `grow`, `shrink`, `basis`, `align-content`, `gaps`, `flex margin` kimi xüsusiyyətlərindən istifadə edilmişdir.


* ### FREELANCER SİTE - filename: freelancerSite_SassandLess

  Bu proyektdə HTML5, CSS3  qismən JavaScript və SCSS-dən istifadə edilmişdir (Əgər başlanğıc səviyyədəsinizsə, JavaScript hissəsinə çox diqqət etməyə bilərsiniz). Proyektə kənardan əlavələr edildiyi üçün `package.json` faylı əlavə olunmuşdur və içərisində istifadə edilən texnologiyaları görə bilərsiniz. **JavaScript**, yalnız ana səhifədə istifadə edilmişdir və hazır kod olaraq əlavə edilmişdir. Ümumilikdə bu, geniş bir layihədir və burada olan kodları incələyərək öz layihələrinizi daha da inkişaf etdirə bilərsiniz.


* ### BOOTSTRAP SITE ONE - filename: bootstrapSite_one

  Bu layihə əsasən HTML, CSS və Bootstrap köməkliyi ilə hazırlanmışdır. 3 səhifədən ibarət bir layihədir. Səhifələrin hər birində fərqli və bir-birinin bənzəri olmayan dizaynlar mövcuddur ki, bu kodları təkrar işləmək istəyən şəxslərin daha möhkəm biliklərə sahib olmasına zəmin yaradır. Eyni zamanda layihədə əlaqə səhifəsində form və məkan məlumatları göstərilmişdir. Ümumilikdə çox böyük layihə olmasa da, içərisində Bootstrap daha çox istifadə edilmişdir və Bootstrap biliklərinin möhkəmlənməsinə dəstək verə biləcək bir layihədir.

* ### BOOTSTRAP Product Cards - filename: bootstrapProductCard

  Layihə Bootstrap əsaslı hazırlanmışdır və əlavə olaraq CSS kodlarından istifadə edilmişdir. Bir məhsul kartı hansı formada olur və içərisində nələrdən istifadə edilir, bunların istifadəsinə aid sadə bir layihədir. Lokalda yerləşdirilən şəkillərdən istifadə edilmişdir görsəl hissəsində.

* ### BOOTSTRAP Comments - filename: bootstrapComments

  Bu kiçik həcimli bol bootstrap classı istifadə edilmiş bir proyektdir. Təbii olaraq dinamik hazırlanmadığı üçün təkrar kodlar və kopyala yapışdır məntiqi istifadə edilmişdir. Gələcəkdə real iş mühitində proyektlərdə bu və ya buna yaxın formada comment səhivələri yazmaq üçün əla praktika proyektidir. Burada əsas məqsəd bootstrapın classlarının funksionallığını praktika edərək görməkdir. Eyni zamanda responsive dizayn üçündə classlar istifadə edilmişdir.

* ### BOOTSTRAP Filter - filename: bootstrapFilter

  Bu proyekt ümumilikdə sadə, filtirləmə üçün isə orta dərəcəlidir. Burada yenə Bootstrap-dan istifadə edilmişdir, əlavə olaraq isə CSS kodları yazılmışdır. Örnək olaraq bir satış səhifəsinin filtr hissəsinə bənzədilməyə çalışılıb. Lakin əsas məqsəd tam olaraq hər hansı bir saytın filtirləməsini hazırlamaq deyil. Burada əsas məqsəd Bootstrap istifadə edərək necə filtreleme hissəsini hazırlaya biləcəyimizi öyrənməkdir. 

  Təbii olaraq əlavələr və ya azaltmalar edə bilərik. Eyni yolla biz başqa formalı accordion menulərdə hazırlaya bilərik. Yəni istifadə olunan Bootstrap classları bizə çox şaxəli imkanlar təqdim edir.


---

Medium hesabımda məqalələrimlə tanış olmaq üçün [klikləyin](https://medium.com/@rasuljangirli).
